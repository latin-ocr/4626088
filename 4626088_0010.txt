4

Priusquam autem ad rem ipsam accedam, pauca videntur monenda esse. Non audaciora
hoc in genere leguntur eis locis, ubi elatiore et sublimiore oratione Tacitus utitur
quam ubi vitato verborum ornatu res gestas narrat. Quam ob rem in tractatione rei ea
exempla, quae in orationibus et descriptionibus inveniuntur, a ceteris non seiunxi.
Itaque quid scripserit, non quo dicendi genere usus scripserit exponam. Primum igitur
dicam de nominibus terrarum et urbium loco hominum positis, quibus reliquarum
rerum nomina addam eadem vi usurpata, deinde earum rerum et abstractorum, quibus
hominum notione non subiecta actio tribuitur, genera proponam3 tum ea afferam, quae
ad rationes revocari non potuerint. Hunc rerum ordinem ita servabo, ut qui loci
propter similitudinem singulis generibus apte adiungi possunt, adiungam.

Ei, qui de arte latine scribendi praecipiunt, vulgo docent scriptores aureae
aetatis nomina terrarum et urbium loco gentium et civium non ita usurpare solere,
ut verba agendi cum eis coniungant. Quod ut de universa re recte statuitur, ita
apud illos ipsos scriptores non pauca eius rei vestigia reperiuntur. Ac Cicero quidem
quo modo hoc dicendi genere usus sit ut recte iudicetur, accuratioribus obser-
vationibus opus videtur esse neque ipse paucis illis locis, quos homines docti collegerunt,
quidquam praeter div. in Caec. ξ. 30 „queritur Sicilia tota“ addere possum. Nec
simplex Caesaris ac sincera oratio illum usum sprevitz'b. g. 5, 22,4 quid in annos sin-
gulos vectigalis populo Romano Britannia penderet constituit. 29, 4 ardere Galliam.
29,ss si Gallia omnis cum Germanis consentiret. 7, 10,1 ne . . cuncta Gallia deficeret.
Idem apud Hirtium 8, 30, 1. 39,2 ne universa Gallia . . sibi . . defuisse . . constantiam
putaret. 49, 2 quod (sc. bellum) omnis Gallia libenter . . susciperet. Ab his locis
paulum differunt ei, qui leguntur b. c. 3, 12, 2 neque sibi iudicium sumpturos contra
atque omnis Italia populusque Romanus iudicavisset. 12, 4 ⁷,hos sequuntur Bullidenses,
Amantini et reliquae . . civitates totaque Epiros et . . pollicentur“ propterea quod
verba agendi adiuncta sunt nominibus personarum. Seiungendum ab his b. c. 3, 79, 2 Cae—
sarem Apollonia a directo itinere averterat i. e. iter ad id oppidum. Atque ut paulum
declinem a proposito, his locis omnibus Caesar Gallos intellegit, cum nomine terrae
utitur: b. g. 1,2Ο, 4 futurum, ut totius Galliae animi a se averterentur. 5, 27,5 esse
Galliae commune consilium. 7, 29, 6. 76, 2 tanta universae Galliae consensio fuit.
6, 1, 3 magni interesse . . ad opinionem Galliae existimans. 1,17,4. 45, 2. 2,35, 1. 3, 28,1.
5, 5, 4. 41,3. 58, 7. 6, 1,1. 7,1, 1. 43, 5. 66, 1. 77, 7. Sallustiana exempla (historiarum fragmen-
ta non omnia complector) pauca notanda sunt: b. Jug. 114,1 advorsum Gallos . . male
pugnatum est: quo metu Italia omnis contremuit. Orat. Phil. ξ. 8 (ed. Dietsch)
Etruria atque omnes reliquiae belli arrectae3 aliter dictum est epist. Pomp. ξ. 9
Gallia' . . Metelli exercitum stipendio frumentoque aluit et nunc malis fructibus ipsa
vix agitat. De hoc Nepotis usu exposuit Lupus, ⁷,Sprachgebrauch des Cornelius
Nepos“ pg. 207. Timol. 5, 4. Crebriores sunt loci Liviani: 6, 3,2 Etruria . . onmis'
armata Sutrium ; . obsidebat. 10,3,2 Etruriam rebellare . . nuntiabatur. 27, 38, 6 Etruriam
erectam in spem rerum novarum. 29, 36, 10 consul . . iudiciorum terrore Etruriam
continet, totam . . ad spem novandi res versam. 8,11‚14 Cumanos Suessulanosque
eiusdem iuris condicionisque cuius Capuam, esse placuit. Hic locus (cf. infra 30, 19,10)
notabilis est quod iuxta ponuntur nomina urbis et gentium. Sed aliter comparatus est

